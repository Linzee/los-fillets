<h3>Principy hry</h3>

<h4>Cíl hry</h4>

<p>Cílem je dostat obě rybičky ven.
Abys toho dosáhl, musíš různě přerovnat a přeskupit předměty v
místnosti. Při tom je třeba dbát velké opatrnosti, neboť rybičky jsou
stvoření křehká a je snadno je zahubit.</p>

<h4>Pravidla pro pohyb</h4>

<h5>Posun předmětů</h5>

<p>Jestliže rybička před sebou nějaký předmět tlačí, musí ho mít
položený na nějaké podložce.</p>

<p>Rybička může předmět, který se o nic neopírá, posunout jen tehdy,
když se o něco opře v nové pozici, jako třeba na obrázku vpravo.</p>

<img src="pushing_objects.png" alt="pushing objects" width="630" height="212">

<h5>Posunování po jiných předmětech</h5>

<p>Není možné posunovat předmět po jiné rybičce stejně, jako
rybička sama nemůže tlačit předmět, který se o nic neopírá.</p>

<img src="pushing_along_other_objects.png" alt="pushing along other objects" width="630" height="212">

<h5>Shazování předmětů</h5>

<p>Padající předměty jsou vždycky smrtelné. Nezáleží na tom, co shodíte
nebo z jaké výšky; pokud předmět dopadne na rybičku nebo na něco, co se o
 rybičku opírá, znamená to pro ni smrt.</p>

<p>Jediné případy, kdy je možné předmět po rybičce posunout, jsou
situace, kdy předmět buď hned spadne nebo se opře o podklad.</p>

<img src="falling_objects.png" alt="falling objects" width="625" height="212">

<h4>Pohyb</h4>

<p>Svoje rybičky můžeš ovládat třemi různými způsoby:</p>

<ol>
	<li>
		<h5>Kurzorovými klávesami</h5>

		<p><b>Klávesami nahoru, dolů, doprava a doleva ovládáš aktivní rybku</b>. <b>Mezerníkem se můžeš mezi rybkami přepínat</b>.</p>

		<p>Pokud se ti zdá, že ryba na tvoje pokyny nereaguje, pravděpodobně
se snažíš odsunout něco, co není volně upevněný předmět, nebo se snažíš
malou rybičkou posunout ocelový předmět.</p>

		<p>Budeš-li držet kurzorovou klávesu stisknutou, pohyb rybičky se asi po třech polích zrychlí.</p>
	</li>

	<li>
		<h5>Myší</h5>

		<p>Ukaž kurzorem myši na místo, kam chceš s rybkou dojet, stiskni a
drž stisknuté levé tlačítko myši. Pokud tam rybka může dojet, aniž by
něčím pohnula, vydá se na cestu. Asi po třech polích se její pohyb
zrychlí.</p>

		<p>Pokud chceš nějakým předmětem pohnout, stiskni a drž stisknuté
pravé tlačítko myši. Aktivní rybka se pohne nejkratší možnou cestou k
místu, kam jsi ukázal.</p>

		<p>Mezi rybami se můžeš přepínat prostě tak, že na rybu, kterou chceš aktivovat, klikneš levým tlačítkem.</p>
	</li>

	<li>
		<h5>Přímo</h5>

		<p><b>Klávesami A, S, D a W můžeš ovládat malou rybičku a klávesami J, K L a I velkou rybku</b>. Toto ovládání má jedinou výhodu - nemusíš se přepínat mezi rybkami.</p>
	</li>
</ol>
